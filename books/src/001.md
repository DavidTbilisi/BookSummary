
## თავი l. გააწყვეთ სუფრა
წარმატების მისაღწევად ფურცელზე გადაიტანეთ თქვენი ნააზრევი. არსებობს მიზნის დასახვისა და მიღწევის 7 საფეხურიანი ფორმულა: 
1. გაცნობიერეთ მიზანი.
2. ფურცელზე გადაიტანეთ ნააზრევი.
3. დააწესეთ მიზნის შესრულების ვადა.
4. შეადგინეთ იდეათა სია.
5. აქციეთ სია მოვნებით გეგმად.
6. იმოქმედეთ.
7. არ შეჩერდეთ, საქმე ბოლომდე მიიყვანეთ.
## თავი ll. დაგეგმით ყოველი დღე
ცხოვრებას 3 ფაქტორი წარმართავს: მიზნის დასახვა, გეგმის შედგენა და მოქმედება.

ექვსი P ფორმულა:"Proper Prior Planning Prevents Poor Performance"-"სათანადო წინასწარი დაგეგმა თავიდან აგვაცილებს სამუშაოს ცუდად შესრულებას".

რაც მეტ სამუშაოს დაგეგმავთ წინასწარ, მეტ დროს დაუთმობთ გეგმის შედგენას.
## თავი lll. გახსოვდეთ წესი 80/20
შესრულებული სამუშაოს 20% შეესაბამება ღირებულების 80%-ს. მთელი ყურადღება გადაიტანეთ კონკრეტულ საქმეზე და არა მთლიან სამუშაოზე.
## თავი IV. იფიქრეთ შედეგებზე
ხანგრძლივ პერსპექტივაზე გათვლა აუმჯობესებს ახლო მომავალთან დაკავშირებული გადაწყვეტილების მიღებას. 

არასოდეს გექნებათ საკმარისი დრო ყველაფერის მოსასწრებლად,მაგრამ ყველაზე მნიშვნელოვანი საქმის გასაკეთებელი დრო ყოველთვის მოიძებნება. უკეთესია, დრო დინჯად და წინდახედულად დაიგეგმოს.
## თავი V. მიუდექით საქმის გადადებას შემოქმედებითად
ისწავლეთ ნაკლებმნიშვნელოვანი საქმეების გადადება და გექნებათ საკმარისი დრო იმისათვის, რომ საკუთარი ცხოვრება მართოთ. ისწავლეთ უარის თქმა ზრდილობიანად და გარკვევით. უარყავით საქმე, რომელზეც დროის დახარჯვა არ ღირს. 

## თავი VI. გამუდმებით გამოიყენეთ აბგდე (ABCDE) მეთოდი
ეს მეთოდი არის პრიორიტეტების დასახვის მძლავრი ტექნიკა.ადგენთ შესასრულებელი საქმის სიას.

პუნქტი „ა“-ყველაზე მნიშვნელოვანი და აუცილებელი ამოცანა, რომლის შესრულება დადებით შედეგებს მოგიტანთ, შეუსრულებლობა- უარყოფითს. „ბ“ სასურველია, მაგრამ სერიოზული შედეგები არ მოაქვს. 

„გ“ სასურველია, მაგრამ აუცილებელი არ არის. 

„დ“ აღნიშნავს ამოცანას, რომლის დელეგირება შეიძლება.  

„ე“ შეგიძლიათ სიიდან საერთოდ ამოშალოთ, რადგან ის რეალურად არაფერს ცვლის.
## თავი VII. განსაკუთრებული ყურადღება დაუთმეთ საკვანძო ადგილებს (Key Result Area) 
KRA არის სიის საკვანძო პუნქტები, რომელზეც მხოლოდ თქვენ ხართ პასუხისმგებელი. დაადგინეთ, რა არის თქვენთვის KRA და დაუწერეთ ქულები საკუთარ თავს.

შეკითხვა, რომელიც თქვენს ცხოვრებასა და კარიერას განსაზღვრავს.:

„რომელია ის ერთადერთი უნარი, რომელიც ყველაზე დიდ დადებით გავლენას მოახდენს ჩემს კარიერაზე, თუ მას სრულყოფილად დავეუფლები?“
## თავი VIII. გამოიყენეთ სამი ამოცანის კანონი
განაწილება,როგორც ფინანსური, ისე ემოციური ჯილდო თქვენი სამუშაოსგან მიღებული შედეგების პირდაპირპროპორციულია. 

მთავარია, იპოვოთ სამი მთავარი ამოცანა, რომელიც ყველაზე დიდ წვლილს შეიტანს თქვენს კომპანიაში.  

ბაყაყის შეჭმის, ანუ ნაკლებ დროში მეტი სამუშაოს შესრულების მიზანია, გამოძებნოთ ძვირფას ადამიანებთან ურთიერთობისა და საყვარელი საქმიანობის საშუალება.

## თავი IX. ვიდრე საქმეს შეუდგებით, საფუძვლიანად მოემზადეთ
ადგილი გაასუფთავეთ არასაჭირო საგნებისგან და დატოვეთ მხოლოდ ისეთი რამეები, რაც ერთი კონკრეტული ამოცანის შესასრულებლად გჭირდებათ.დაალაგეთ ყველაფერი ხელის გაწვდენაზე, ხშირად ადგომა ან ბევრი სიარული რომ არ დაგჭირდეთ. 

როგორც კი მოსამზადებელ სამუშაოს დაამთავრებთ, მაშინვე მიზნებზე გადადით-გადადგით პირველი ნაბიჯი,არ შეჩერდეთ, ვიდრე სამუშაოს მთლიანად არ დაასრულებთ. 

## თავი X. ჯიუტად იარეთ მიზნისკენ
მთელი მანძილის გავლა რთულია, ნაბიჯ-ნაბიჯ კი ადვილი.

ადამიანების უმრავლესობა წარმატებული კარიერისკენ ნაბიჯ-ნაბიჯ მიდის. 

## თავი XI. აიმაღლეთ კვალიფიკაცია
პირადი და პროფესიული უნარ-ჩვევების გაუმჯობესება დროის დაზოგვის ერთ-ერთი საუკეთესო საშუალებაა. 

დახელოვნების სამი საფეხური: 
1. იკითხეთ თქვენი პროფესიის შესახებ. 
2. დაესწარით რაც შეიძლება მეტ სემინარს ან კურსებს. 
3. უსმინეთ აუდიოპროგრამებს მანქანაში. 
## თავი XII. გამოიყენეთ თქვენი განსაკუთრებული შესაძლებლობები

ფაქტი, რომ რაღაცის კეთება მოგწონთ, უკვე ნიშნავს იმას, რომ არსებობს სფერო, რომელშიც კარგად ერკვევით.

თქვენი ძალა და უნარი უნდა მიმართოთ ისეთი საკვანძო ამოცანებისკენ, რომლებიც თქვენს უნიკალურ ნიჭსა და უნარებს გამოარჩევენ, მოგცემთ საშუალებას, საუკეთესოდ შეასრულოთ დაკისრებული სამუშაო და მნიშვნელოვან წარმატებას მიაღწიოთ თქვენს კარიერაში. 

## თავი XIII. შეისწავლეთ თქვენი სუსტი მხარეები
აღმოაჩინეთ წინააღმდეგობა, რომელიც ხელს გიშლით წარმატების მიღწევაში. 

განსაზღვრეთ დაბრკოლების არსი. მისი გადალახვა და ხელის შემშლელი ფაქტორების აღმოფხვრა არის სწორედ ის ყველაზე მნიშვნელოვანი ბაყაყი, რომლის შეჭმაც წარმატებას მოგიტანთ. 

## თავი XIV. მარწუხებში მოაქციეთ საკუთარი თავი
წარმატებული ადამიანები მაღალი შედეგების მისაღწევად საკუთარი თავისგან მოითხოვენ დისციპლინირებულ მოქმედებას, წარუმატებელ ადამიანებს კი გამუდმებით სჭირდებათ ინსტრუქციები, ზედამხედველობა და გაკონტროლება. 

თუ საკუთარ თავს მარწუხებში მოაქცევთ, უფრო მაღალი ხარისხისა და მეტ სამუშაოს შეასრულებთ. 

## თავი XV. თავი მოუყარეთ საკუთარ ძალებს
ზედმეტმა მუშაობამ შეიძლება შრომის ნაყოფიერება შეამციროს.საქმის გადადების მთავარი მიზეზი არის დაღლილობა ან მუშაობის წამოწყება მაშინ, როდესაც უმჯობესია, დაისვენოთ. 

აიღეთ შვებულება, ძალა მოიკრიბეთ.  ასევე ყურადღება მიაქციეთ საკვებს. ენერგიით სავსე ადამიანი უფრო ნაყოფიერად მუშაობს, უფრო ბედნიერია და წარმატებულია ყველა საქმეში. 

## თავი XVI. შეუქმენით საკუთარ თავს მოტივაცია
მოტივაციის შექმნისთვის აუცილებელია ოპტიმიზმი. ისინი მათ ქცევაში გამოყოფენ ოთხ განსაკუთრებულ კომპონენტს:

1. ყველა სიტუაციაში დადებით მოვლენას ეძებენ. 
2. ცდილობენ ნებისმიერი დაბრკოლებიდან და სირთულიდან ღირებული გაკვეთილი მიიღონ.
3. ყოველთვის ეძებენ გამოსავალს ნებისმიერი რთული სიტუაციიდან. 4. ყოველთვის ფიქრობენ და ბჭობენ თავიანთ ამოცანებსა და მიზნებზე. 

## თავი XVII. თავი დააღწიეთ ტექნოლოგიების ტყვეობას
ნუ მიეჯაჭვებით ტექნოლოგიებსა და საკომუნიკაციო მოწყობილობებს, რადგან თუ სიფრთხილეს არ გამოიჩენთ, შესაძლოა, მათზე დამოკიდებულება დაბრკოლებად გექცეთ. 

აუცილებელია, ტექნოლოგიები გაიხადოთ მსახურად და არა ბატონად. მათი დანიშნულება ცხოვრების გართულება კი არა, მათი გამარტივებაა.

## თავი XVIII. დაყავით ამოცანა მცირე ნაწილებად
დიდი სამუშაოს განაწილების ერთ-ერთი ტექნიკა არის „სალიამის მეთოდი“-დიდი პროექტის მცირე დავალებებად დაყოფა და ნაწილ-ნაწილ შესრულება.

არსებობს კიდევ ერთი ტექნიკა - „შვეიცარიული ყველის“ მეთოდი, რომლითაც თითქოს სამუშაოში „ხვრელი“ გაგყავთ, ამოცანაზე განსაზღვრული დროის განმავლობაში მუშაობთ.
## თავი XIX. გაანაწილეთ დრო
თუ გსურთ, ყოველ ამოცანას სპეციალური დრო შეურჩიოთ, დღე წინასწარ დაგეგმეთ. 

შეადგინეთ სამუშაო გრაფიკი და ჩაიწერეთ უბის წიგნაკში.ეს  დაგეხმარებათ შრომის ნაყოფიერების გაზრდაში და საშუალებას მოგცემთ, აირჩიოთ შესაფერისი დრო მნიშვნელოვანი ამოცანების შესასრულებლად. 

## თავი XX. იმუშავეთ ექსტრემალურ რეჟიმში
ნუ შეჩერდებით, იმოქმედეთ შეუსვენებლივ, რაც უფრო სწრაფად მიიწევთ წინ, მით უფრო იმატებს ტემპი და სურვილი, რაც შეიძლება მალე დაამთავროთ დაწყებული საქმე. საბოლოოდ, „ნაკადში“ აღმოჩნდებით. 

## თავი XXI. შეასრულეთ ამოცანა ერთი ხელის მოსმით
რაც უფრო მეტად მიაჩვევთ საკუთარ თავს, შეუსვენებლად იმუშაოთ ერთ რომელიმე ამოცანაზე, მით უფრო წინ წაიწევთ „ეფექტურობის მრუდზე“ - თქვენ უფრო ნაკლებ დროში მეტი სამუშაოს შესრულებას შეძლებთ. 

თვითდისციპლინა, თავდაჭერილობა და საკუთარი თავის კონტროლი ის აუცილებელი თვისებებია, რომლებიც საჭიროა სამუშაოს საუკეთესოდ შესასრულებლად. 

ამ ყველაფრის გასაღები კი არის თქვენი უნარი, ნებისმიერ დროს აირჩიოთ ყველაზე მნიშვნელოვანი ამოცანა და შეჭამოთ ბაყაყი!