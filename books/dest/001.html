<!DOCTYPE html>
<!--Converted via md-to-html-->
<html>
 <head>
    <link rel="stylesheet" href="../../book.css">
 </head>
 <body>
  <h2>
   თავი l. გააწყვეთ სუფრა
  </h2>
  <p>წარმატების მისაღწევად ფურცელზე გადაიტანეთ თქვენი ნააზრევი. არსებობს მიზნის დასახვისა და მიღწევის 7 საფეხურიანი ფორმულა:</p>
  <ol>
   <li>გაცნობიერეთ მიზანი.</li>
   <li>ფურცელზე გადაიტანეთ ნააზრევი.</li>
   <li>დააწესეთ მიზნის შესრულების ვადა.</li>
   <li>შეადგინეთ იდეათა სია.</li>
   <li>აქციეთ სია მოვნებით გეგმად.</li>
   <li>იმოქმედეთ.</li>
   <li>არ შეჩერდეთ, საქმე ბოლომდე მიიყვანეთ.</li>
  </ol>
  <h2>
   თავი ll. დაგეგმით ყოველი დღე
  </h2>
  <p>
   ცხოვრებას 3 ფაქტორი წარმართავს: მიზნის დასახვა, გეგმის შედგენა და მოქმედება.
  </p>
  <p>
   ექვსი P ფორმულა:"Proper Prior Planning Prevents Poor Performance"-"სათანადო წინასწარი დაგეგმა თავიდან აგვაცილებს სამუშაოს ცუდად შესრულებას".
  </p>
  <p>
   რაც მეტ სამუშაოს დაგეგმავთ წინასწარ, მეტ დროს დაუთმობთ გეგმის შედგენას.
  </p>
  <h2>
   თავი lll. გახსოვდეთ წესი 80/20
  </h2>
  <p>
   შესრულებული სამუშაოს 20% შეესაბამება ღირებულების 80%-ს. მთელი ყურადღება გადაიტანეთ კონკრეტულ საქმეზე და არა მთლიან სამუშაოზე.
  </p>
  <h2>
   თავი IV. იფიქრეთ შედეგებზე
  </h2>
  <p>
   ხანგრძლივ პერსპექტივაზე გათვლა აუმჯობესებს ახლო მომავალთან დაკავშირებული გადაწყვეტილების მიღებას.
  </p>
  <p>
   არასოდეს გექნებათ საკმარისი დრო ყველაფერის მოსასწრებლად,მაგრამ ყველაზე მნიშვნელოვანი საქმის გასაკეთებელი დრო ყოველთვის მოიძებნება. უკეთესია, დრო დინჯად და წინდახედულად დაიგეგმოს.
  </p>
  <h2>
   თავი V. მიუდექით საქმის გადადებას შემოქმედებითად
  </h2>
  <p>
   ისწავლეთ ნაკლებმნიშვნელოვანი საქმეების გადადება და გექნებათ საკმარისი დრო იმისათვის, რომ საკუთარი ცხოვრება მართოთ. ისწავლეთ უარის თქმა ზრდილობიანად და გარკვევით. უარყავით საქმე, რომელზეც დროის დახარჯვა არ ღირს.
  </p>
  <h2>
   თავი VI. გამუდმებით გამოიყენეთ აბგდე (ABCDE) მეთოდი
  </h2>
  <p>
   ეს მეთოდი არის პრიორიტეტების დასახვის მძლავრი ტექნიკა.ადგენთ შესასრულებელი საქმის სიას.
  </p>
  <p>
   პუნქტი „ა“-ყველაზე მნიშვნელოვანი და აუცილებელი ამოცანა, რომლის შესრულება დადებით შედეგებს მოგიტანთ, შეუსრულებლობა- უარყოფითს. „ბ“ სასურველია, მაგრამ სერიოზული შედეგები არ მოაქვს.
  </p>
  <p>
   „გ“ სასურველია, მაგრამ აუცილებელი არ არის.
  </p>
  <p>
   „დ“ აღნიშნავს ამოცანას, რომლის დელეგირება შეიძლება.
  </p>
  <p>
   „ე“ შეგიძლიათ სიიდან საერთოდ ამოშალოთ, რადგან ის რეალურად არაფერს ცვლის.
  </p>
  <h2>
   თავი VII. განსაკუთრებული ყურადღება დაუთმეთ საკვანძო ადგილებს (Key Result Area)
  </h2>
  <p>
   KRA არის სიის საკვანძო პუნქტები, რომელზეც მხოლოდ თქვენ ხართ პასუხისმგებელი. დაადგინეთ, რა არის თქვენთვის KRA და დაუწერეთ ქულები საკუთარ თავს.
  </p>
  <p>
   შეკითხვა, რომელიც თქვენს ცხოვრებასა და კარიერას განსაზღვრავს.:
  </p>
  <p>
   „რომელია ის ერთადერთი უნარი, რომელიც ყველაზე დიდ დადებით გავლენას მოახდენს ჩემს კარიერაზე, თუ მას სრულყოფილად დავეუფლები?“
  </p>
  <h2>
   თავი VIII. გამოიყენეთ სამი ამოცანის კანონი
  </h2>
  <p>
   განაწილება,როგორც ფინანსური, ისე ემოციური ჯილდო თქვენი სამუშაოსგან მიღებული შედეგების პირდაპირპროპორციულია.
  </p>
  <p>
   მთავარია, იპოვოთ სამი მთავარი ამოცანა, რომელიც ყველაზე დიდ წვლილს შეიტანს თქვენს კომპანიაში.
  </p>
  <p>
   ბაყაყის შეჭმის, ანუ ნაკლებ დროში მეტი სამუშაოს შესრულების მიზანია, გამოძებნოთ ძვირფას ადამიანებთან ურთიერთობისა და საყვარელი საქმიანობის საშუალება.
  </p>
  <h2>
   თავი IX. ვიდრე საქმეს შეუდგებით, საფუძვლიანად მოემზადეთ
  </h2>
  <p>
   ადგილი გაასუფთავეთ არასაჭირო საგნებისგან და დატოვეთ მხოლოდ ისეთი რამეები, რაც ერთი კონკრეტული ამოცანის შესასრულებლად გჭირდებათ.დაალაგეთ ყველაფერი ხელის გაწვდენაზე, ხშირად ადგომა ან ბევრი სიარული რომ არ დაგჭირდეთ.
  </p>
  <p>
   როგორც კი მოსამზადებელ სამუშაოს დაამთავრებთ, მაშინვე მიზნებზე გადადით-გადადგით პირველი ნაბიჯი,არ შეჩერდეთ, ვიდრე სამუშაოს მთლიანად არ დაასრულებთ.
  </p>
  <h2>
   თავი X. ჯიუტად იარეთ მიზნისკენ
  </h2>
  <p>
   მთელი მანძილის გავლა რთულია, ნაბიჯ-ნაბიჯ კი ადვილი.
  </p>
  <p>
   ადამიანების უმრავლესობა წარმატებული კარიერისკენ ნაბიჯ-ნაბიჯ მიდის.
  </p>
  <h2>
   თავი XI. აიმაღლეთ კვალიფიკაცია
  </h2>
  <p>
   პირადი და პროფესიული უნარ-ჩვევების გაუმჯობესება დროის დაზოგვის ერთ-ერთი საუკეთესო საშუალებაა.
  </p>
  <p>
   დახელოვნების სამი საფეხური:
  </p>
  <ol>
   <li>
    იკითხეთ თქვენი პროფესიის შესახებ.
   </li>
  </ol>
  <ol>
   <li>
    დაესწარით რაც შეიძლება მეტ სემინარს ან კურსებს.
   </li>
  </ol>
  <ol>
   <li>
    უსმინეთ აუდიოპროგრამებს მანქანაში.
   </li>
  </ol>
  <h2>
   თავი XII. გამოიყენეთ თქვენი განსაკუთრებული შესაძლებლობები
  </h2>
  <p>
   ფაქტი, რომ რაღაცის კეთება მოგწონთ, უკვე ნიშნავს იმას, რომ არსებობს სფერო, რომელშიც კარგად ერკვევით.
  </p>
  <p>
   თქვენი ძალა და უნარი უნდა მიმართოთ ისეთი საკვანძო ამოცანებისკენ, რომლებიც თქვენს უნიკალურ ნიჭსა და უნარებს გამოარჩევენ, მოგცემთ საშუალებას, საუკეთესოდ შეასრულოთ დაკისრებული სამუშაო და მნიშვნელოვან წარმატებას მიაღწიოთ თქვენს კარიერაში.
  </p>
  <h2>
   თავი XIII. შეისწავლეთ თქვენი სუსტი მხარეები
  </h2>
  <p>
   აღმოაჩინეთ წინააღმდეგობა, რომელიც ხელს გიშლით წარმატების მიღწევაში.
  </p>
  <p>
   განსაზღვრეთ დაბრკოლების არსი. მისი გადალახვა და ხელის შემშლელი ფაქტორების აღმოფხვრა არის სწორედ ის ყველაზე მნიშვნელოვანი ბაყაყი, რომლის შეჭმაც წარმატებას მოგიტანთ.
  </p>
  <h2>
   თავი XIV. მარწუხებში მოაქციეთ საკუთარი თავი
  </h2>
  <p>
   წარმატებული ადამიანები მაღალი შედეგების მისაღწევად საკუთარი თავისგან მოითხოვენ დისციპლინირებულ მოქმედებას, წარუმატებელ ადამიანებს კი გამუდმებით სჭირდებათ ინსტრუქციები, ზედამხედველობა და გაკონტროლება.
  </p>
  <p>
   თუ საკუთარ თავს მარწუხებში მოაქცევთ, უფრო მაღალი ხარისხისა და მეტ სამუშაოს შეასრულებთ.
  </p>
  <h2>
   თავი XV. თავი მოუყარეთ საკუთარ ძალებს
  </h2>
  <p>
   ზედმეტმა მუშაობამ შეიძლება შრომის ნაყოფიერება შეამციროს.საქმის გადადების მთავარი მიზეზი არის დაღლილობა ან მუშაობის წამოწყება მაშინ, როდესაც უმჯობესია, დაისვენოთ.
  </p>
  <p>
   აიღეთ შვებულება, ძალა მოიკრიბეთ.  ასევე ყურადღება მიაქციეთ საკვებს. ენერგიით სავსე ადამიანი უფრო ნაყოფიერად მუშაობს, უფრო ბედნიერია და წარმატებულია ყველა საქმეში.
  </p>
  <h2>
   თავი XVI. შეუქმენით საკუთარ თავს მოტივაცია
  </h2>
  <p>
   მოტივაციის შექმნისთვის აუცილებელია ოპტიმიზმი. ისინი მათ ქცევაში გამოყოფენ ოთხ განსაკუთრებულ კომპონენტს:
  </p>
  <ol>
   <li>
    ყველა სიტუაციაში დადებით მოვლენას ეძებენ.
   </li>
  </ol>
  <ol>
   <li>
    ცდილობენ ნებისმიერი დაბრკოლებიდან და სირთულიდან ღირებული გაკვეთილი მიიღონ.
   </li>
  </ol>
  <ol>
   <li>
    ყოველთვის ეძებენ გამოსავალს ნებისმიერი რთული სიტუაციიდან. 4. ყოველთვის ფიქრობენ და ბჭობენ თავიანთ ამოცანებსა და მიზნებზე.
   </li>
  </ol>
  <h2>
   თავი XVII. თავი დააღწიეთ ტექნოლოგიების ტყვეობას
  </h2>
  <p>
   ნუ მიეჯაჭვებით ტექნოლოგიებსა და საკომუნიკაციო მოწყობილობებს, რადგან თუ სიფრთხილეს არ გამოიჩენთ, შესაძლოა, მათზე დამოკიდებულება დაბრკოლებად გექცეთ.
  </p>
  <p>
   აუცილებელია, ტექნოლოგიები გაიხადოთ მსახურად და არა ბატონად. მათი დანიშნულება ცხოვრების გართულება კი არა, მათი გამარტივებაა.
  </p>
  <h2>
   თავი XVIII. დაყავით ამოცანა მცირე ნაწილებად
  </h2>
  <p>
   დიდი სამუშაოს განაწილების ერთ-ერთი ტექნიკა არის „სალიამის მეთოდი“-დიდი პროექტის მცირე დავალებებად დაყოფა და ნაწილ-ნაწილ შესრულება.
  </p>
  <p>
   არსებობს კიდევ ერთი ტექნიკა - „შვეიცარიული ყველის“ მეთოდი, რომლითაც თითქოს სამუშაოში „ხვრელი“ გაგყავთ, ამოცანაზე განსაზღვრული დროის განმავლობაში მუშაობთ.
  </p>
  <h2>
   თავი XIX. გაანაწილეთ დრო
  </h2>
  <p>
   თუ გსურთ, ყოველ ამოცანას სპეციალური დრო შეურჩიოთ, დღე წინასწარ დაგეგმეთ.
  </p>
  <p>
   შეადგინეთ სამუშაო გრაფიკი და ჩაიწერეთ უბის წიგნაკში.ეს  დაგეხმარებათ შრომის ნაყოფიერების გაზრდაში და საშუალებას მოგცემთ, აირჩიოთ შესაფერისი დრო მნიშვნელოვანი ამოცანების შესასრულებლად.
  </p>
  <h2>
   თავი XX. იმუშავეთ ექსტრემალურ რეჟიმში
  </h2>
  <p>
   ნუ შეჩერდებით, იმოქმედეთ შეუსვენებლივ, რაც უფრო სწრაფად მიიწევთ წინ, მით უფრო იმატებს ტემპი და სურვილი, რაც შეიძლება მალე დაამთავროთ დაწყებული საქმე. საბოლოოდ, „ნაკადში“ აღმოჩნდებით.
  </p>
  <h2>
   თავი XXI. შეასრულეთ ამოცანა ერთი ხელის მოსმით
  </h2>
  <p>
   რაც უფრო მეტად მიაჩვევთ საკუთარ თავს, შეუსვენებლად იმუშაოთ ერთ რომელიმე ამოცანაზე, მით უფრო წინ წაიწევთ „ეფექტურობის მრუდზე“ - თქვენ უფრო ნაკლებ დროში მეტი სამუშაოს შესრულებას შეძლებთ.
  </p>
  <p>
   თვითდისციპლინა, თავდაჭერილობა და საკუთარი თავის კონტროლი ის აუცილებელი თვისებებია, რომლებიც საჭიროა სამუშაოს საუკეთესოდ შესასრულებლად.
  </p>
  <p>
   ამ ყველაფრის გასაღები კი არის თქვენი უნარი, ნებისმიერ დროს აირჩიოთ ყველაზე მნიშვნელოვანი ამოცანა და შეჭამოთ ბაყაყი!
  </p>
 </body>
</html>
